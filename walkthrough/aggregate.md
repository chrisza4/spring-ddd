## Notable Mention

### Change

- สร้าง Pickup ขึ้นมา เป็น Protected Class
- วาง recordPickup ใน Aggregate Root

### การจัดวาง

เนื่องจากว่าตามหลักแล้วการที่เราแยก Aggregate Root ออกมาจาก Entity เพื่อต้องการให้ User ไม่เข้ามายุ่มย่ามกับลูกๆ ของ Aggregate Root ดังนั้นการจัดวางในความเป็นจริงจึงมีหลายวิธี

- ใช้แค่ Entity นั่นแหละ แล้วอะไรที่เป็น Entity ที่ไม่ได้เป็น Aggregate Root ที่ห้ามไม่ให้ยุ่มย่าม ก็ซ่อนไว้ใน Namespace อื่น แล้วกำหนด Coding Guideline, Linting rules หรือใช้ Protected Keyword ก็ได้ 
- ใช้ Prefix/Suffix เพื่อบอกว่าอะไรเป็นลูกก็ได้
- ใน Python ก็มี Convention ว่า __ ในการป้องกัน ก็ใช้ตรงนั้นก็ได้

ในทางปฏิบัติ สิ่งที่สำคัญไม่ใช่การระบุว่าอะไรเป็น Aggregate root แต่เป็นการระบุว่า Entity ไหนที่คนภายนอกจะยุ่มย่ามได้ตามใจชอบ ตัวไหนที่อย่าเข้ามายุ่ง ดังนั้นการแยกแบบ 2 อาจจะไม่มีประโยชน์หากไม่สามารถระบุได้ว่า Entity ไหนห้ามเข้ามายุ่ง (มันจะแค่ดูเป็นระเบียบ แต่ไม่มีประโยชน์ในเชิง Practical)

เรื่องของท่าอันนี้ไม่ได้มีการตกลงกันใน DDD แต่ละคนคิดท่าใช้เอง ในที่นี้ผมใช้ท่า protected เพื่อไม่ให้คนอื่นสร้างหรือเล่นกับมันได้ แต่คุณจะแยก namespace แล้วใช้ Convention กันเองก็ไม่ผิดอะไรครับ แล้วแต่ท่าที่มีในภาษาที่คุณใช้ แค่สื่อสารผ่านโค้ดว่า "ห้ามยุ่มย่ามกับ Class พวกนี้" ก็พอครับ

**ไม่แนะนำ แยก Aggregate Root กับ Entity เฉยๆ เพราะคนอ่านจะไม่รู้ว่าตกลงอันไหนยุ่มย่ามได้อันไหนยุ่มย่ามไม่ได้**

เรื่องสำคัญของ Aggregate Root คือให้เข้าใจและมีชื่อเรียก Pattern นี้ เวลาเราคุยว่าสิ่งไหนเป็น Aggregate Root คือเราต้องรักษา Consistency ไว้

### จุดสำคัญไม่ใช่ Aggregate Root

เรื่องที่น่าแปลกและผมวิจารณ์ DDD เป็นการส่วนตัวคือดันไม่ตั้งชื่อให้กับพวก Local Entity แต่ไปตั้งชื่อให้กับ Aggregate Root แทน ทำให้เราต้องมาคิดกันเองว่าแบ่งยังไง

ในทางเทคนิค Entity ธรรมดาและ Aggregate Root ต่างต้องรักษา Consistency ภายในตัวอยู่แล้ว จริงๆ มันแทบจะเท่ากัน สิ่งที่แปลกประหลาดที่เกิดขึ้นมาคือ Local entity ต่างหาก ที่เราจะต้องบอกตัวเองว่าอย่ายุ่งกับมัน การไม่มีชื่อ Official ให้สิ่งนี้ผมมองว่าเป็นจุดนึงที่บอดใน DDD และทำให้คนเข้าใจเรื่อง Aggregate Root พลาดไปกันเยอะมาก
